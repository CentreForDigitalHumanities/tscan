Toevoegen naamwoordenclassificatie 

In T-Scan is het mogelijk om een eigen of aangepaste naamwoordenclassificatie in te voeren. Dit kan je doen door bij "Input type" voor "Noun Classification" te kiezen. Je kunt een bestand uploaden vanaf je eigen computer (aangeraden) of zelf de waardes intypen. Als je geen eigen naamwoordenclassificatie wilt gebruiken, kun je deze stap verder overslaan. 

In beide gevallen van invoer is het noodzakelijk twee kolommen te gebruiken, tabgescheiden, zonder kopregel. Het eenvoudigst genereer je deze vanuit Microsoft Excel of LibreOffice Calc. Gebruik als uitgangspunt de laatste versie van de concreetheidslijst voor nomina in de Dropbox-map woordenlijsten/concreetheid/Nomina. Open dit bestand, maak je gewenste aanpassingen. Verwijder vervolgens de kopregel en kopieer de eerste twee kolommen naar een nieuw bestand. Nu volgt een splitsing: 

LibreOffice Calc: 
- Sla het bestand op als "Text CSV (.csv)"
- Kies als Character set "Unicode (UTF-8)"
- Kies als Field delimiter "{Tab}"

Microsoft Excel: 
- Sla het bestand op als "Text (Tab delimited) (*.txt)"

Upload het gemaakte bestand naar T-Scan. Bij het verwerken wordt nu de aangepaste naamwoordenclassificatie gebruikt. 